<p class="justify-text stylize-text">
    Zacznijmy od tego, że Prettier w połączeniu z ESLint powoduje czasami niemały zgrzyt. Nawet jeżeli dorzucimy
    zależności, które mają pomagać im ze sobą współpracować poprzez np. wyłączenie konfliktujących zasad. Z tego
    powodu podejrzewałem, że mój przypadek dotyczy współdziałania tych dwóch narzędzi. Zmieniałem wersje ESLint,
    konfiguracje i bez poprawy. Delikwentem okazał się być sam w sobie Prettier.
</p>

<p class="justify-text stylize-text">
    O co chodziło? Przy formatowaniu szablonu komponentu, Prettier narzucał formatowanie znaczników do jednej linii,
    które będąc rozłożone przekraczały limit 80 znaków. Celem było zmuszenie Prettiera, żeby narzucał poprawne
    formatowanie lub dawał możliwość wyboru <strong>bez zmiany pliku konfiguracyjnego</strong>. Powiedzmy, że mamy
    znacznik <strong>label</strong> i następujące sytuacje:
</p>

<br />

{% highlight vue linenos %}

<template>
    <!-- oczekiwane formatowanie (dobrze) -->
    <label for="search">
        Search
    </label>

    <!-- uzyskiwane formatowanie (źle) -->
    <label for="search"> Search </label>
</template>

{% endhighlight %}

<br />

<p class="justify-text stylize-text">
    Początkowo dwie osoby podpowiadały mi, że wina może leżeć po stronie ustawień IDE VSC. Udostępniono mi dwie
    różne konfiguracje, żadna z nich nie rozwiązała problemu.
</p>

<p class="justify-text stylize-text">
    Po przetestowaniu wielu różnych ustawień zerknąłem na starszą wersję projektu, żeby porównać Prettiera.
    Wykorzystywano wtedy <strong>prettier^1</strong> a w najnowszym dodaliśmy <strong>prettier^2</strong>. Symbol ^
    oznacza pobranie najnowszej wersji, <strong>ale z uwzględnieniem, że ma to być najnowsza ze wskazanej</strong>.
    Okazało się, że po powrocie do <strong>prettier^1</strong> problem został rozwiązany! Znaczniki, które nie
    przekraczały limitu znaków (po ustawieniu w jednej linii) można było ustawić dwojako tzn. do jednej linii lub
    rozłożone.
</p>

<p class="justify-text stylize-text">
    Z czego to wynika? Mam swoje podejrzenia, które nie są potwierdzone, ale wydają się sensowne :D. Wróćmy
    do przykładu z <strong>label</strong> i trochę go zmodyfikujmy żeby to zobrazować.
</p>

<br />

{% highlight vue linenos %}

<template>
    <b-container fluid>
        <b-row>
            <b-col>
                <!-- label1 -->
                <label for="search">
                    Search
                </label>

                <!-- label2 -->
                <label for="search"> Search </label>
            </b-col>
        </b-row>
    </b-container>
</template>

{% endhighlight %}

<br />

<p class="justify-text stylize-text">
    <em>Label1</em> składa się z 90 znaków (wliczając wcięcia) natomiast <em>label2</em> z 52. Mogłoby się więc wydawać,
    że Prettier powinien zostawić formatowanie <em>label1</em> bo rozkładajac ten znacznik na 3 linie, przekroczyliśmy
    ustawiony w konfiguracji odgórny limit (80), ale tak się nie dzieje dla <strong>prettier^2</strong>.
</p>

<p class="justify-text stylize-text">
    <em>Label1</em> nadal zostanie sformatowanie do postaci <em>label2</em>. Dlaczego tak? Odnoszę wrażenie, że w
    <strong>prettier^2</strong> zmieniono podejście do liczenia odstępów wewnątrz znaczników. Jeżeli spojrzymy ponownie
    na <em>label1</em> a dokładnie na siódmy wiersz
</p>

<br />

{% highlight vue linenos %}

<template>
    <b-container fluid>
        <b-row>
            <b-col>
                <!-- label1 -->
                <label for="search">
                    Search
                </label>
            </b-col>
        </b-row>
    </b-container>
</template>

{% endhighlight %}

<br />

<p class="justify-text stylize-text">
    to 20 spacji (4 tabulatory) od początku dokumentu do wyrazu Search nie są brane pod uwagę tzn. traktuje te odstępy
    jakby był jeden znak odstępu, przez <em>label1</em> nie składa się z 90 znaków tylko 70, a skoro nie przekroczono
    limitu to można sformatować do jednej linii!
</p>

<p class="justify-text stylize-text">
    W momencie kiedy wrócimy do <strong>prettier^1</strong> to odstępy wewnątrz znacznika &lt;label&gt; będą poprawnie
    uwzględniane (poprawnie w kontekście postawionego celu) i będziemy mogli zapisać &lt;label&gt; dwojako, w postaci
    <em>label1</em> lub <em>label2</em> 🤠👍
</p>